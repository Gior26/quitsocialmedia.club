---
title: Info
ref: about
lang: it
permalink: /info
redirect_from: ["/about-it", "/it/about", "/informazioni", "/it/l00", "/it/l0", "/it/level-0", "/it/level0"]
layout: page
description: "Cos'è <cite>quitsocialmedia.club</cite>, come e perché è nato ed il suo fine"
level: "0"
---
Sono Tommi, ho creato questo sito. Saltiamo la parte su di me, che si può leggere sul mio [sito web](https://tommi.space/about-it "Tommi").

Dopo svariati tormentati mesi trascorsi a crucciarmi sui pregi e difetti dei social media, non ce la facevo più. Ero così stressato e ossessionato dai problemi etici che i social network pongono, così ossessionato da letture e documentari per capirne il funzionamento, da concludere che <strong>abbandonarli</strong> è l'unico modo per stare meglio</u>.

Mi sono reso conto, tuttavia, che semplicemente abbandonarli senza fare altro è totalmente inutile. Quante altre persone nel mondo condividono i miei stessi pensieri e preoccupazioni? Come posso condividere nel migliore modo possibile l'importanza cruciale di dubitare del funzionamento dei social network con i miei amici? Come far crescere curiosità, necessità di conoscenza e consapevolezza riguardo il modo in cui hanno luogo la maggior parte delle nostre relazioni online, oggi?

Solamente abbandonare i Social Media non cambia nulla.

<br>

## Perché

Ho deciso di creare quesot sito fondamentalmente perché mi sono accorto che ogni articolo, video o documento che attacca per qualche motivo i *Social Media* menziona sempre <u>solamente una parte dei problemi conseguenti all'esistenza ed al loro utilizzo</u>. Per quanto sia difficile abbracciare completamente ogni aspetto della questione, ritengo sia importante mostrare una visione globale del problema, lasciando che siano i singoli a prendere le proprie decisioni. <u><a href="/it/why" target="_blank" title="Perché">I motivi</a> per abbandonare i <i>social</i> sono molti</u>, credo non possano né debbano essere ignorati.

<br>

## Fine

Questo sito web ha tre principali scopi:

- <u>Riunire ed elencare in un unico luogo</u> tutti gli articoli, le ricerche, i documentari, le interviste e materiale di ogni sorta che provi come i rischi e i danni dei Social Media superino di gran lunga i loro (pur fantastici) vantaggi.
- Essere <u>un punto di riferimento per tutti i “Social Media quitters”</u>, una comunità globale sempre crescente, per permettere loro condividere ed esprimere chiaramente ed efficecemente le loro motivazioni
- Permettere agli utenti scettici e indifferenti dei Social Media di capire come <u>le scelte individuali e personali siano cruciali</u> e fondamentali per migliorare l'esperienza online di tutti e rendere internet un posto migliore.

Conosco e seguo con passione innumerevoli grandiose e fantastiche *communities* che promuovono la libertà e l'apertura di internet e l'indipendenza dalle colossali, ricchissime e chiuse aziende che ci forniscono [la maggioranza](/it/what "Cos’è un Social Media") dei servizi di social networking. Nonostante questo, sento ci sia un elemento fondamentale che non è abbastanza spinto e promosso: **le decisioni e le azioni di ognuno di noi sono la chiave per il cambiamento globale**. Non dovremmo aspettare che vengano promosse regolamentazioni e leggi; allo stesso modo, non possiamo credere che un giorno qualcuno arriverà e renderà tutto migliore.

**!!** Non intendo assolutamente costringervi ad abbandonare e uscire dai social media, né convincervi che sia la migliore cosa da fare, anche se ne sono assolutamente certo. Vorrei che chiunque arrivi qui <u>analizzi attentamente i contenuti del sito</u> e tutto il materiale riportato, per decidere autonomamente cosa fare.

Dobbiamo comprendere, leggere, informarci e studiare quello che sta accadendo.

<br>

## Note

- Ho scelto il dominio `.club` perché era fra i più economici e, alla fine, ha senso.
- Ci tengo a sottolineare che non traggo assolutamente alcun tipo di vantaggio nel creare questo sito e nell'inviarlo ovunque. Al contrario, ho investito così tanto tempo a costruire questo luogo virtuale che svariate volte sono arrivato vicino al mollare tutto. (Per dire: una volta ero così addormentato che per errore ho eliminato la cartella contenente tutto il materiale del sito, perdendo irrimediabilmente mesi di studio e lavoro, dovendo ricominciare da capo)
- Non mi aspetto che questo sito diventi virale, ma, in fondo in fondo, spero fortemente di sì
- Non mi aspetto che questo sito diventi virale, ma, in fondo in fondo, spero fortemente di sì.
